# Jak pracujemy

Mamy dwa typu zespołów: **Zespoły produktowe** i **Zespoły zadaniowe** które mają trochę inny tryb pracy.

## Zespół produktowy 

Zespół produktowy odpowiada za to aby dany produkt działał poprawnie, był aktualizowany (gemy, security paths, zmiany w prawie itp), działał szybko
i rozwijał się. Składa się z trzech zespołów: **zespołu programistów**, 
**zespołu wsparcia klientów** i **zespołu marketingowego**. Wszystkie te zespoły mają swoich "leadów" którzy wspólnie pilnują 
aby oprogramowanie "działało" i rozwijało się, aby pojawiali się nowi klienci i aby aktualni klienci byli zadowoleni 
z korzystania z oprogramowania.

## Zespół zadaniowy

Zespół zadaniowy (lub poszczególne osoby z zespołu) otrzymują zadania wraz z terminem wykonania (deadline) i w danym czasie pracują tylko i wyłącznie nad tym jednym zadaniem. Czas na takie zadania powinien być od 1 do 6 tygodni. Termin, który wspólnie określimy na początku jest niezmienialny, ale możemy (i często to robimy) rezygnować z części początkowych wymagań (jeśli termin jest zagrożony). Chcemy, aby w określonym terminie powstała dodatkowa funkcjonalność i była ona gotowa do użycia przez użytkowników. Jeśli części założeń nie uda się zrobić to i tak dane zadanie zostaje zakończone, a niezrealizowane wymagania mogą (ale nie muszą) pojawić się w nowych zadaniach w przyszłości (jeśli uznamy, że jednak warto je realizować).

## Róźnice pomiędzy zespołami produktowym a zadaniowym
* deadliny: w zespołach produktowych jeśli pojawiają się "deadliney" to podchodzimy do nich mniej restrykcyjnie, gdyż podstawowym zadaniem zespołu produktowego jest "działanie" systemu i zawsze mogą pojawić się zadania nieprzewidziane. W zespołach zadaniowych "deadline" jest nieprzekraczalne i musi zostać stworzona nowa, działająca funkcjonalność (ew. czasem ograniczona w stosunku do początkowych wymagań)
* interakcje: w zespołach produktowych jest więcej "przerywników" ale też więcej "interakcji z ludzmi" z innych zespołów. W zespole zadaniowym otrzymujesz zadania i możesz przez kilka tygodniu spędzić czas tylko na programowaniu.
* praca zdalna: w zespole zadaniowym dopuszczamy dużą część czasu pracy zdalnej, w zespole produktowym (z uwagi na częstsze interakcje) jest to bardziej ograniczone.

